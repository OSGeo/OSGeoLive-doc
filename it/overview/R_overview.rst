:Author: OSGeo-Live
:Reviewer: Cameron Shorter, LISAsoft
:Translator: Marco Curreli
:Version: osgeo-live5.5
:License: Creative Commons Attribution 3.0 Unported (CC BY 3.0)

.. image:: ../../images/project_logos/logo-R.jpg
  :scale: 100 %
  :alt: project logo
  :align: right
  :target: http://cran.r-project.org

R per dati spaziali
================================================================================

Programma di statistica
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

R è un potente ambiente software, utilizzato in molti campi, per il calcolo
statistico e rappresentazioni grafiche che eccelle nell'analisi ed elaborazione
di serie di dati geografici. Le funzioni di analisi geospaziali in R sono
disponibili nei pacchetti di R (moduli che estendono le potenzialità di R), che
forniscono l'accesso a un gran numero di algoritmi, tradizionali e
d'avanguardia, spesso prima che siano disponibili in altri software sia
open source che proprietari. R e i suoi pacchetti possono elaborare punti, linee,
poligoni e dati grigliati. Si può effettuare un'ampia gamma di operazioni come:
classificazioni di immagini, analisi statistiche per inferire le relazioni
spaziali e i modelli ditributivi degli elementi, e altre elencate in fondo alla
pagina nelle caratteristiche principali. Le funzioni disponibili attraverso R
completano le funzionalità avanzate dei programmi di GIS e di trattamento delle
immagini.

L'interfaccia di base di R è una finestra a riga di comando che fornisce
un'eccellente flessibilità e controllo, ma tende ad allungare i tempi di
apprendimento rispetto ai programmi con interfaccia grafica (GUI).
Fortunatamente R ha una buona documentazione sul sito web che facilita il
processo di apprendimento. Spesso vengono usati degli script per automatizzare
le fasi di elaborazione e ci sono progetti che stanno sviluppando GUI open
source per R (http://rwiki.sciviews.org/doku.php?id=guis:guis).

R è un'implementazione del linguaggio di programmazione S e c'è una buona
compatibilità di R con *legacy S* e il codice S-Plus, così come con le moderne
versioni commerciali di S, TIBCO Spotfire S+. Ciò rende possibile la
conversione di diverse versioni del codice S per eseguirle su R senza dover
modificare il codice principale.

.. image:: ../../images/screenshots/1024x768/r-screenshot.png
  :scale: 50 %
  :alt: project logo
  :align: right

Caratteristiche principali
--------------------------------------------------------------------------------

* Linguaggio di programmazione orientato agli oggetti rivolto alla Statistica e ad applicazioni matematiche intensive simili
* Centinaia di pacchetti aggiuntivi per la statistica spaziale forniti dalla comunità
* Classi per dati spaziali
* Manipolazione di dati spaziali
* Lettura e scrittura di dati spaziali
* Analisi della distribuzione geografica di punti (*Point pattern analysis*)
* Geostatistica
* Mappe sanitarie e analisi di dati areali
* Regressione spaziale
* Analisi ecologiche

Dettagli
--------------------------------------------------------------------------------

**Sito:** http://cran.r-project.org

**Licenza:** GPL

**Versione del software:** 2.15.1

**Piattaforme supportate:** Windows, Linux, Mac, Unix

**Supporto della comunità:** http://cran.r-project.org/web/views/Spatial.html


Quickstart
--------------------------------------------------------------------------------
    
* :doc:`Quickstart documentation <../quickstart/R_quickstart>`
